OSZTÓW. POWYŻSZE OGRANICZENIA I WYKLUCZENIA MAJĄ ZASTOSOWANIE W ZAKRESIE DOZWOLONYM PRZEZ PRAWO OBOWIĄZUJĄCE W JURYSDYKCJI PODLICENCJOBIORCY. ŁĄCZNA ODPOWIEDZIALNOŚĆ FIRMY ADOBE ORAZ JEJ DOSTAWCÓW NA MOCY NINIEJSZEJ UMOWY LUB W ZWIĄZKU Z NIĄ JEST OGRANICZONA DO JEDNEGO TYSIĄCA DOLARÓW AMERYKAŃSKICH (1000 USD). Żadne postanowienie niniejszej umowy nie ogranicza odpowiedzialności firmy Adobe wobec Podlicencjobiorcy w przypadku śmierci lub uszkodzeń ciała spowodowanych niedbalstwem firmy Adobe lub czynem niedozwolonym w postaci poświadczenia nieprawdy (oszustwem). Firma Adobe działa w imieniu swoich dostawców w celu wyłączenia, wykluczenia i/lub ograniczenia zobowiązań, gwarancji i odpowiedzialności zgodnie z postanowieniami niniejszej umowy, ale nie w żadnym innym zakresie ani celu.</p>
<p>16. Warunki ochrony treści</p>
<p>(a) Definicje.</p>
<p>Termin „Reguły zgodności i solidności” oznacza dokument, w którym określono reguły zgodności i solidności dotyczące Oprogramowania firmy Adobe, znajdujący się pod adresem http://www.adobe.com/mobile/licensees lub w przyszłej wersji tej witryny.</p>
<p>Termin „Funkcje ochrony treści” oznacza te aspekty Oprogramowania firmy Adobe, które służą do zapewnienia zgodności z Regułami zgodności i solidności oraz uniemożliwienia odtwarzania, kopiowania, modyfikowania, ponownej dystrybucji i innych czynności w odniesieniu do treści cyfrowej rozpowszechnianej na potrzeby użytkowników Oprogramowania firmy Adobe, jeśli takie czynności nie zostały autoryzowane przez właścicieli tej treści cyfrowej lub ich licencjonowanych dystrybutorów.</p>
<p>Termin „Kod ochrony treści” oznacza kod umieszczony w pewnych wyznaczonych wersjach Oprogramowania firmy Adobe, który umożliwia stosowanie Funkcji ochrony treści.</p>
<p>Termin „Klucz” oznacza wartość kryptograficzną zawartą w Oprogramowaniu firmy Adobe służącą do rozszyfrowywania treści cyfrowej.</p>
<p>(b) Ograniczenia licencji. Prawo Podlicencjobiorcy do wykorzystywania licencji w odniesieniu do Oprogramowania firmy Adobe podlega następującym dodatkowym ograniczeniom i zobowiązaniom. Podlicencjobiorca zapewni, że jego klienci będą przestrzegać tych ograniczeń i zobowiązań w tym samym zakresie co Podlicencjobiorca w odniesieniu do Oprogramowania firmy Adobe. Wszelkie przypadki nieprzestrzegania tych dodatkowych ograniczeń i zobowiązań przez klientów Podlicencjobiorcy będą traktowane jako istotne ich naruszenie przez Podlicencjobiorcę.</p>
<p>b.1. Podlicencjobiorca i klienci mogą rozpowszechniać wyłącznie Oprogramowanie firmy Adobe zgodne z Regułami zgodności i solidności, co zostanie potwierdzone przez Podlicencjobiorcę podczas procedury weryfikacji opisanej powyżej w Warunkach firmy Adobe.</p>   
<p>b.2. Podlicencjobiorca nie może (i) omijać Funkcji ochrony treści w Oprogramowaniu firmy Adobe ani żadnym pokrewnym Oprogramowaniu firmy Adobe służącym do szyfrowania lub rozszyfrowywania treści cyfrowej na potrzeby autoryzowanych użytkowników tego oprogramowania, jak również (ii) opracowywać ani rozpowszechniać produktów przeznaczonych do omijania Funkcji ochrony treści w Oprogramowaniu firmy Adobe lub dowolnym pokrewnym Oprogramowaniu firmy Adobe służącym do szyfrowania lub rozszyfrowywania treści cyfrowej na potrzeby autoryzowanych użytkowników tego oprogramowania.</p>
<p>(c) Klucze zostają niniejszym określone jako informacje poufne firmy Adobe, a Podlicencjobiorca w odniesieniu do Kluczy będzie przestrzegał procedury obsługi kodu źródłowego f